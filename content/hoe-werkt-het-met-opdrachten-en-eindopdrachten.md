+++
title = "Hoe werkt het met oefeningen en opdrachten?"
extra.tags =[ "praktisch",]
created = "Mar 10, 2021 4:03 PM"
+++

# Hoe werkt het met oefeningen en opdrachten? Welke worden nagekeken (nakijken)?

**Oefeningen (exercises)**

In alle opleidingen van Winc Academy zitten oefeningen. Die oefeningen doe je
voor jezelf en om te oefenen met de stof die je net geleerd hebt. De meeste
oefeningen zijn relatief klein en zou je niet meer dan een paar uur over moeten
doen. Bij veel oefeningen krijg je ook een oplossing zodat je kan zien hoe een
professionele developer het zou aanpakken. De code die je schrijft voor je
oefeningen worden _niet_ door Winc nagekeken.

**Opdrachten (assignments)**

De langere opleidingen van Winc Academy hebben naast oefeningen ook opdrachten.
Dit zijn grote oefeningen waarin je kan laten zien wat je allemaal geleerd hebt.
Je hebt hier alle skills voor nodig die je tot dan toe geleerd hebt. Sommige
opdrachten zijn flink groot en daar kun je makkelijk één of meerdere dagen over
doen.

Alle opdrachten worden persoonlijk nagekeken door Winc, we geven je een
beoordeling, tips en als je het goed hebt gedaan ook complimenten. Als je een
opdracht onvoldoende goed gedaan hebt mag je die herkansen. Dat laten we je
altijd weten, inclusief feedback over wat er beter moet of kan. Voor de
opdrachten geven we _geen_ oplossingen.

Als je een opdracht in hebt geleverd mag je meteen door met de opleiding. We
doen ons best opdrachten zo snel mogelijk na te kijken, meestal duurt dat een
paar werkdagen. Even geduld hebben dus :-). Zodra we dat gedaan hebben laten we
je het resultaat weten.

## Engels - Nederlands en "eindopdrachten"

We zijn bezig om al onze geschreven en vooraf opgenomen stof om te zetten naar
het Engels. Dat is een flinke klus.

In het Engels gebruiken we voor "oefening" het woord "exercise" en voor
"opdracht" het woord "assignment".

Daarnaast is het ook zo dat je in veel Nederlandstalige lessen, oefeningen en
opdrachten nog onze vroegere terminologie: "opdrachten" en "eindopdrachten" kan
tegenkomen. We gaan dit allemaal omzetten naar respectievelijk "exercises" en
"assignments".

Als je hier nog vragen over hebt: stel ze vooral in de Winc Campus!
