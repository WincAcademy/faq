+++
title = "Waarom is het niet handig als ik een vraag 1-op-1 stel?"
extra.tags =[ "praktisch",]
created = "Nov 30, 2020 1:24 PM"
+++
# Waarom is het niet handig als ik een vraag 1-op-1 stel?


In Slack zijn er speciale kanalen om vragen te stellen, die beginnen allemaal met `#vraagbaak`. Dat is dé plek om vragen te stellen over je code, bugs die je tegenkomt of meer algemene vragen.

Het kan zijn dat je denkt: 'ik stel mijn vraag wel direct aan een docent of docent-assistent'. Doe dat alsjeblieft niet. We zullen je ook altijd vragen je vraag opnieuw te stellen in een publiek Slack-kanaal.

Als je vragen in een publiek kanaal stelt dan:

- kan je geholpen worden door één of meerdere docenten
- kan je geholpen worden door één of meerdere docent-assistenten
- kan je geholpen worden door je medestudenten (die kunnen daar ook weer van leren)
- kan een docent-assistent veel makkelijker een docent even vragen om mee te kijken
- kunnen andere studenten ook zien wat het antwoord is op je vraag (en daar dus van leren)
- is de kans groter dat je ook 's avonds of in het weekend met je vraag geholpen wordt
- kunnen alle studenten zoeken in de vraagbaak of een vraag al gesteld is
- wordt uiteindelijk je vraag sneller, beter, handiger, duidelijker beantwoord

Zoals je ziet: vragen stellen in een publiek kanaal heeft veel voordelen.

## Uitzondering

Als je écht een persoonlijke vraag hebt over een privé-aangelegenheid, dan is het (uiteraard) OK om een docent 1-op-1 aan te spreken. Maar voor de meeste vragen: doe het publiek.