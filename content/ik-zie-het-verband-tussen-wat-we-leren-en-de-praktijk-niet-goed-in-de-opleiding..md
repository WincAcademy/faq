+++
title = "Ik zie het verband tussen wat we leren en de praktijk niet goed in de opleiding."
extra.tags =[]
created = "Sep 23, 2020 9:16 AM"
+++
# Ik zie het verband tussen wat we leren en de praktijk niet goed (genoeg) in de opleiding.


We kregen wat feedback van een student:

> We doen veel aan theorie en doen oefeningen via de opdrachten. Dat vind ik prima werken. Maar ik mis eigenlijk het stukje toepassing op de praktijk, en de tips&tricks do's en dont's van het geen wat we leren. Dus wanneer passen we stukje code toe in een applicatie, website, webshop of game. Ik snap wel dat er verschillende scenario's kunnen zijn. Maar het zou mij meer helpen om te zien wanneer je iets kunt toepassen.

Het klopt dat de opleidingen bij Winc Academy veel theorie en kleine opdrachten bevatten. Dat doen we bewust.

De basistheorie van veel programmeerconcepten en syntax en oefenen daarmee is belangrijk. Het is net als de wiskundige tafels op de basisschool. Het nut daarvan is de eerste tijd niet zo duidelijk, maar ze zijn wel belangrijk om later 'echte' berekeningen te kunnen doen.

De reden dat we wat langer wachten met 'echte dingen' bouwen is dat we de focus willen leggen op die concepten. Bij het bouwen van grotere dingen is het makkelijk om veel tijd kwijt te zijn aan voor de opleiding minder belangrijke dingen.

Naarmate je verder komt in een opleiding bij Winc zullen de eindopdrachten groter worden en meer gaan lijken op echte systemen. Veel eerder geleerde concepten zullen dan ook samen komen.

En qua tips en tricks, do's and don'ts en best practices: daar zitten er (volgens ons) al best veel in, een kleine greep:

- korte feedback loops gebruiken
- je focussen op één probleem tegelijk
- gebruik van semantische HTML elementen
- BEM gebruiken met CSS
- nette code schrijven (linters, formatters)
- goede naamgeving van functies en variabelen
- functies één ding laten doen
- (relatief) korte functies schrijven
- DRY (don't repeat yourself)
- etc

Het consistent en goed doen van al deze dingen is belangrijk om een goede developer te worden.