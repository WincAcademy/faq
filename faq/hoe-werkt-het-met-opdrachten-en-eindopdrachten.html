<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="https://classless.de/classless-tiny.css">
    <title>Hoe werkt het met opdrachten en eindopdrachten?</title>
</head>

<body>
    <h1>Hoe werkt het met opdrachten en eindopdrachten? Welke worden nagekeken (nakijken)?</h1>

<p><strong>Opdrachten</strong></p>

<p>In alle opleidingen van Winc Academy zitten opdrachten. Die opdrachten doe je voor jezelf en om te oefenen met de stof die je net geleerd hebt. De meeste opdrachten zijn relatief klein en zou je niet meer dan een paar uur over moeten doen. Bij veel opdrachten krijg je ook een oplossing zodat je kan zien hoe een professionele developer het zou aanpakken. Deze normale opdrachten worden <em>niet</em> door Winc nagekeken.</p>

<p><strong>Eindopdrachten</strong></p>

<p>De langere opleidingen van Winc Academy hebben naast opdrachten ook eindopdrachten. Dit zijn grote opdrachten waarin je kan laten zien wat je allemaal geleerd hebt. Je hebt hier alle skills voor nodig die je tot dan toe geleerd hebt. Sommige eindopdrachten zijn flink groot en daar kun je makkelijk één of meerdere dagen over doen. </p>

<p>Alle eindopdrachten worden persoonlijk nagekeken door Winc, we geven je een beoordeling, tips en als je het goed hebt gedaan ook complimenten. Als je een eindopdracht onvoldoende goed gedaan hebt mag je die herkansen. Dat laten we je altijd weten, inclusief feedback over wat er beter moet of kan. Voor de eindopdrachten geven we <em>geen</em> oplossingen. </p>

<p>Als je een eindopdracht in hebt geleverd mag je meteen door met de opleiding. We doen ons best je eindopdracht zo snel mogelijk na te kijken, meestal duurt dat een paar werkdagen. Even geduld hebben dus :-). Zodra we dat gedaan hebben laten we je het resultaat weten.</p>


</body>

</html>